# Sabato 19 Agosto

Era un po' di tempo che non scrivevo nel diario, dal momento che ero in vacanza. Tuttavia nel frattempo ho letto alcune cose molto interessanti. Prima fra tutte, detta
$f$ una qualunque applicazione lineare di uno spazio vettoriale $V$, ho approfondito il rapporto tra il polinomio minimo relativo a un vettore $\vec{v}$ e il
polinomio minimo globale di $f$, specie se si ragiona in campi finiti.

Infatti, per quanto riguarda i campi infiniti, il corso che ho seguito quest'anno di Geometria 1 aveva già approfondito abbastanza la questione. In particolare, avevamo
dimostrato indipendentemente che esiste sempre un vettore $\vec{v} \in V$ tale per cui il polinomio minimo globale di $f$ e quello rispetto a $\vec{v}$ coincidano.
Per fare ciò avevamo utilizzato il fatto per cui uno spazio costruito su campo infinito non è mai unione finita di sottospazi propri.

In un campo finito la cosa si complica leggermente, ma tutto si salva dimostrando il seguente lemma:

> Siano $\vec{v_1}$, ..., $\vec{v_k} \in V$ tali per cui i polinomi minimi relativi a tali vettori sono coprimi tra loro. Allora il polinomio
> minimo relativo a $\vec{v_1} + \ldots + \vec{v_k}$ è il prodotto di tali polinomi[^1][^2].

Credo proprio che riscriverò la cosa a modo mio in un articoletto.

[^1]: pp. 3-5, De Chenne, S. (2014, April 20). Minimum Polynomials of Linear Transformations. Buzzard. http://buzzard.ups.edu/courses/2014spring/420projects/math420-UPS-spring-2014-dechenne-minimum-polynomial.pdf
[^2]: pp. 112-115, Weintraub, S. H. (2011). A Guide to Advanced Linear Algebra (1st ed., Vol. 44). Mathematical Association of America. http://www.jstor.org/stable/10.4169/j.ctt6wpwbm
